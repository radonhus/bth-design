---
Title: Redovisning - Kmom05
Description: Min redovisningstext för kursmoment 05
Template: kmom
KmomId: kmom05
MenuTitle: Kmom05
---

Kursmoment 05
-----------
#####Berätta kort om erfarenheterna med din undersökning av webbplatsers laddningstid och vad du kom fram till.
Det var intressant att se hur mycket förbättringspotential som finns även för
stora webbplatser. Jag slogs av att just bilder verkar utgöra en stor källa
för långsamma webbplatser och att mobilsidorna verkar vara ganska eftersatta.
Förutom den rena användarupplevelsen så verkar laddningstid också vara en
viktig faktor inom SEO.

#####Har du några funderingar kring Cimage och dess nytta och features?
Cimage verkar vara ett smart sätt att snabbt och automatiserat få till de
bildstorlekar och beskärningar som man behöver, utan att behöva ändra i
originalfilen. En stor fördel är att man kan redigera många bilder på en gång,
bara genom att ändra i koden. Kanske finns det främsta användningsområdet i
just den typen av galleri som skapades i detta kursmoment.

#####Vilka bildverktyg använder du själv normalt sett?
Jag har använt Gimp sedan några år för hobbymässigt redigerande, och och har
använt det en hel del nu under utbildningen. För väldigt längesedan lekte jag
runt med Photoshop en del på fritiden.

#####Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?
Jag tycker det är ett väldigt kul ämne, då man kan vara ganska kreativ. Det
känns som att just hur man väljer att använda bilder på webbplatsen kan påverka
nedladdningstiden i väldigt stor utsträckning. Det finns många olika vägar att
gå, och många av dem ger större filstorlekar än man behöver.

#####Vilken är din TIL för detta kmom?
Detta var min första erfarenhet av den typ av automatiserad bildredigering
som Cimage erbjuder, så jag har lärt mig en del om det.

Tidigare har jag antingen laddat in bilder via img-elementet eller som
bakgrundsbild. Picture- och source-elementen var alltså nytt, och verkar smart
för att kunna erbjuda alternativa bildstorlekar och snabbare laddningstider
för mobila enheter.

Det var intressant att lära sig om vilka möjligheter CSS erbjuder i form av
filter, saker som jag trodde man behövde bildbehandlingsprogram för.

Ju längre kursen gått har jag fått bättre och bättre grepp om Twig, och att
använda en twig-loop för att generera ett galleri var bra övning för att få
det att sätta sig.

<div class="embed-container">
    <iframe src="https://www.youtube.com/embed/npbxFoNasDk" frameborder="0" allowfullscreen></iframe>
</div>
