---
Title: Redovisning - Kmom01
Description: Min redovisningstext för kursmoment 01
---

Kmom01
-----------
####Har du jobbat med ramverk eller andra CMS:er tidigare?
På mitt nuvarande jobb jobbar jag i ett enkelt CMS där jag översätter texter
till svenska för en webbplats. Tidigare har jag även jobbat med och skrivit
artiklar i Wordpress.

####Det blev en del nya verktyg och tekniker i labbmiljön och för att jobba med portfolio-sidan, är du bekant med någon av dem sedan tidigare?
Nej, både Pico, Git och Github är nya för mig. Github har jag endast använt
för att ladda hem mjukvara i något sammanhang.

####Har du några förutfattade meningar, eller kanske etablerad övertygelse, inom design och användbarhet för webben?
Även om vad som är estetiskt tilltalande på många sätt är  en smaksak, så
tycker jag nog att det även objektivt sett finns bra eller dålig design. Genom
att t.ex. låta en webbplats utseende följa en viss struktur, ha lite koll på
hur färger samspelar, och göra webbplatsen lättnavigerad så tror jag man
undvika att misslyckas allt för mycket med designen. Hoppas få lära mig mer
om detta i denna kurs, men mina initiala “fördomar” är kanske att det är bra
att ha en konsekvent design, och att undvika att använda för många olika
teckensnitt och färger. Responsivitet och design som funkar för pekskärmar
känns väldigt viktigt, med tanke på hur stor andel som surfar med mobilen
eller surfplattan jämfört med desktop.

####Hur kändes det att göra din egna layout och styla den? Gick det bra?
Det var lite ovant att låta Pico ta hand om delar av stora delar av strukturen
för webbsidan, men det öppnar kanske dörrar för att kunna fokusera på CSS:en.
Jag behövde leta en del för att hitta var någonstans jag behövde redigera för
att ändra sidans olika delar, men det kommer antagligen att sätta sig ganska
snart.
Mitt tema skapade jag genom att först kopiera dbwebb-temat, döpa om det, och
sedan bygga mitt tema utifrån det. Ännu har jag inte testat mig fram så mycket
och hittat någon stil som jag är särskilt nöjd med, men jag ser fram emot att
kunna lägga ner mer energi och tid på detta kommande veckor.

####Vilken är din TIL för detta kmom?
Jag har introducerats för versionshantering via Git och Github, vilket verkar
vara ett smart sätt att samarbeta i projekt, och även ha koll på sina egna
uppdateringar av koden. Det känns lite ovant men kommer nog att sätta sig
efter några kursmoment. Även Pico och Markdown är nya erfarenheter, och där
har jag lärt mig grunderna. Det känns som om jag greppat strukturen och har
något att bygga på.
Utöver det har jag lärt mig lite mer om CSS, bland annat
specificitetsordningen, (style över id över class över element), att man genom
att sätta display: till “none” för att dölja objekt, och skillnaden mellan
“child” och “descendant” selectors.
